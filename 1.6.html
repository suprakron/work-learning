<!doctype html>
<html>
<head>
<meta charset="utf-8">
<title>Untitled Document</title>
<style type="text/css">
body {
    background-image: url(318436075_1244514023145098_124976812591330264_n.jpg);
}
</style>
</head>

<body>
<table width="1212" border="0" align="center" cellpadding="1" cellspacing="1">
  <tbody>
    <tr>
      <td width="1291"><img src="48790.jpg" width="1208" height="227" alt=""/></td>
    </tr>
  </tbody>
</table>
<table width="1210" height="1904" border="0" align="center" cellpadding="1" cellspacing="1">
  <tbody>
    <tr>
      <td width="268" height="79"><a href="หน้าแรก.html"><img src="48791.jpg" width="281" height="91" alt=""/></a></td>
      <td width="604"><a href="จุดประสงค์ในการเรียนรู้.html"><img src="48792.jpg" width="604" height="91" alt=""/></a></td>
      <td width="328"><a href="ผู้จัดทำ.html"><img src="48793.jpg" width="331" height="91" alt=""/></a></td>
    </tr>
    <tr>
      <td height="1808" colspan="3" bgcolor="#F18BC5"><p><strong>หลักองค์ประกอบทางศิลปะ</strong></p>
        <p>เป็นหลักสำคัญสำหรับผู้สร้างสรรค์และผู้ศึกษางานศิลปะ เนื่องจากผลงานศิลปะ ใด ๆ ก็ตาม ล้วนมีคุณค่าอยู่2 ประการ คือ คุณค่าทางด้านรูปทรงและคุณค่าทางด้านเรื่องราว คุณค่าทางด้านรูปทรง เกิดจากการนำเอาองค์ประกอบต่าง ๆ ของศิลปะ อันได้แก่เส้น สีแสง และเงารูปร่างรูปทรง พื้ นผิวฯลฯ มาจัดเข้าด้วยกันเพื่อให้เกิดความงาม ซึ่งแนวทางในการนำ องค์ประกอบต่าง ๆ มาจัดรวมกันนั้นเรียกว่า การจัดองค์ประกอบศิลป์ (Art Composition) โดยมีหลักการจัดตามที่จะกล่าวต่อไป อีกคุณค่าหนึ่งของงานศิลปะ คือ คุณค่าทางด้านเนื้อหาเป็นเรื่องราวหรือสาระของผลงานที่ศิลปินผู้สร้างสรรค์ต้องการ</p>
        <p><strong>เอกภาพ (Unity)</strong></p>
        <p>เอกภาพ หมายถึง ความเป็นหน่วยหรือเป็นอันหนึ่งอันเดียวกัน มีความกลมกลืน เข้ากันได้เอกภาพในทางศิลปะ คือ การจัดภาพให้เกิดความสัมพันธ์อยู่ในกลุ่มเดียวกัน ไม่กระจัดกระจายหรือก่อให้เกิดความสับสน มีความสัมพันธ์เชื่อมโยงกัน แม้จะมีส่วนแตกแยก ไปบ้างก็เป็นเพียงส่วนประกอบเท่านั้น</p>
        <p>1. เอกภาพของการแสดงออก เมื่อนำรูปทรงหลายๆ รูปมาวางใกล้กัน รูปเหล่านั้น จะมีความสัมพันธ์ดึงดูดหรือผลักไสซึ่งกันและกัน การประกอบกันของรูปทรงอาจทำได้โดย ใช้รูปทรงที่มีลักษณะใกล้เคียงกันรูปทรงที่ต่อเนื่องกันรูปทรงที่ซ้อนกันรูปทรงที่ผนึกเข้าด้วยกัน รูปทรงที่แทรกเข้าหากัน รูปทรงที่สานเข้าด้วยกันหรือรูปทรงที่บิดพันกัน การนำรูปเรขาคณิต รูปอินทรีย์และรูปอิสระมาประกอบเข้าด้วยกันจะได้รูปลักษณะใหม่ๆ อย่างไม่สิ้นสุด</p>
        <p>2. เอกภาพของรูปทรง คือ การรวมตัวกันอย่างมีดุลยภาพ และมีระเบียบของ องค์ประกอบทางศิลปะเพื่อให้เกิดเป็ นรูปทรงหนึ่งที่สามารถแสดงความคิดเห็นหรืออารมณ์ ของศิลปิ นออกได้อย่างชัดเจน เอกภาพของรูปทรงเป็ นสิ่งที่สำคัญที่สุดต่อความงามของ ผลงานศิลปะเพราะเป็นสิ่งที่ศิลปินใช้เป็นสื่อในการแสดงออกถึงเรื่องราว ความคิด และอารมณ์ ดังนั้นกฎเกณฑ์ในการสร้างเอกภาพในงานศิลปะเป็นกฎเกณฑ์เดียวกันกับธรรมชาติซึ่งมีอยู่ 2 หัวข้อ คือ</p>
        <p>1. กฎเกณฑ์ของการขัดแย้ง (Opposition) มีอยู่ 4 ลักษณะ คือ</p>
        <p>1.1 การขัดแย้งขององค์ประกอบทางศิลปะแต่ละชนิด และรวมถึงการขัดแย้งกัน ขององค์ประกอบต่างชนิดกันด้วย</p>
        <p>1.2 การขัดแย้งของขนาด</p>
        <p>1.3 การขัดแย้งของทิศทาง</p>
        <p>1.4 การขัดแย้งของที่ว่างหรือจังหวะ</p>
        <p>2. กฎเกณฑ์ของการประสาน (Transition) คือ การทำให้เกิดความกลมกลืน ให้สิ่งต่าง ๆ เข้ากันได้อย่างสนิท เป็นการสร้างเอกภาพจากการรวมตัวของสิ่งที่เหมือนกันเข้า ด้วยกัน การประสานมีอยู่ 2 วิธีคือ</p>
        <p>2.1 การเป็นตัวกลาง (Transition) คือ การทำสิ่งที่ขัดแย้งกันให้กลมกลืนกัน ด้วยการใช้ตัวกลางเข้าไปประสาน เช่น สีขาวกับสีดำ ซึ่งมีความแตกต่าง ขัดแย้งกัน สามารถ ทำให้อยู่ร่วมกันได้อย่างมีเอกภาพด้วยการใช้สีเทาเข้าไปประสาน ทำให้เกิดความกลมกลืน กันมากขึ้น</p>
        <p>2.2 การซ้ำ (Repetition) คือ การจัดวางหน่วยที่เหมือนกันตั้งแต่2 หน่วยขึ้นไป เป็นการสร้างเอกภาพที่ง่ายที่สุด แต่ก็ทำให้ดูจืดชืด น่าเบื่อที่สุด นอกเหนือจากกฎเกณฑ์หลัก คือ การขัดแย้งและการประสานแล้ว ยังมีกฎเกณฑ์ รองอีก 2 ข้อ คือ</p>
        <p>1. ความเป็นเด่น (Dominance) ซึ่งมี2 ลักษณะ คือ</p>
        <p>1.1 ความเป็นเด่นที่เกิดจากการขัดแย้ง ด้วยการเพิ่มหรือลดความส�ำคัญความ น่าสนใจในหน่วยใดหน่วยหนึ่งของคู่ที่ขัดแย้งกัน</p>
        <p>1.2 ความเป็นเด่นที่เกิดจากการประสาน</p>
        <p>2. การเปลี่ยนแปร (Variation) คือ การเพิ่มความขัดแย้งลงในหน่วยที่ซ้ำกัน เพื่อป้องกันความจืดชืด น่าเบื่อ ซึ่งจะช่วยให้มีความน่าสนใจมากขึ้น การเปลี่ยนแปรมี4 ลักษณะ คือ</p>
        <p>2.1 การเปลี่ยนแปรของรูปลักษณะ</p>
        <p>2.2 การเปลี่ยนแปรของขนาด</p>
        <p>2.3 การเปลี่ยนแปรของทิศทาง</p>
        <p>2.4 การเปลี่ยนแปรของจังหวะ การเปลี่ยนแปรรูปลักษณะจะต้องรักษาคุณลักษณะของการซ้ำไว้ถ้ารูปมีการ เปลี่ยนแปรไปมาก การซ้ำก็หมดไปกลายเป็นการขัดแย้งเข้ามาแทนและถ้าหน่วยหนึ่ง มีการเปลี่ยนแปรอย่างรวดเร็ว</p>
        <p>การเปลี่ยนแปรรูปลักษณะจะต้องรักษาคุณลักษณะของการซ้ำไว้ถ้ารูปมีการ เปลี่ยนแปรไปมาก การซ้ำก็หมดไปกลายเป็นการขัดแย้งเข้ามาแทน และถ้าหน่วยหนึ่ง มีการเปลี่ยนแปรอย่างรวดเร็ว มีความแตกต่างจากหน่วยอื่น ๆ มากจะกลายเป็นความเด่น</p>
        <p><strong>ความสมดุล (Balance)</strong></p>
        <p>ความสมดุลเป็นคุณสมบัติที่สำคัญอย่างหนึ่งในการจัดภาพ การจัดภาพให้เกิด ความสมดุลนั้นต้องยึดเอาศูนย์กลางของภาพหรือเส้นแบ่งกึ่งกลางภาพเป็นหลักในการแบ่ง เพราะปกติงานศิลปะจะมีส่วนที่เป็นแกนกลางหรือศูนย์กลางทำให้แบ่งออกได้เป็นด้านซ้าย ด้านขวา ด้านบน ด้านล่างจึงมีความจำเป็นอย่างยิ่งที่จะต้องให้ทั้งสองด้านโดยเฉพาะด้ายซ้าย และด้านขวามีความสมดุลกัน การจัดความสมดุลแบ่งออกเป็น 2 แบบ คือ</p>
        <p>1) ความสมดุลกันโดยจัดภาพให้มีรูปร่าง รูปทรง หรือสีสันเหมือนกันทั้งซ้ายและขวา</p>
        <p>2) ความสมดุลกันโดยจัดภาพที่มีรูปร่างรูปทรง หรือสีสันด้านซ้ายและขวาไม่เหมือนกัน แต่ให้ความรู้สึกในการถ่วงน้ำหนักให้สมดุลกันได้</p>
        <p><strong>จังหวะและจุดสนใจ (Rhythm and Emphasis)</strong></p>
        <p>ในการจัดภาพควรจัดให้เกิดจังหวะและจุดสนใจประกอบกันไปด้วย การจัดภาพให้ มีจังหวะที่เหมาะสมกลมกลืนสวยงามนั้นจะต้องคำนึงถึงบริเวณที่ว่างด้วย จังหวะจึงเป็นการจัดภาพในลักษณะของการซ้ำที่เป็นระเบียบ ได้รับรู้ถึงการเคลื่อนไหวต่อเนื่องของเส้น น้ำหนัก สีและรูปทรงจนเกิดเป็นจุดสนใจเช่น จังหวะของรูปร่างรูปทรงที่เรียงกันแบบธรรมดาจังหวะ เรียงเชื่อมโยงและจังหวะของรูปร่าง รูปทรงที่เรียงสลับ ส่วนการจัดภาพให้เกิดจุดสนใจหรือ จุดเด่นของภาพนั้น หมายถึง การจัดองค์ประกอบเพื่อสร้างความหน่วยเดียวที่เด่นและ น่าสนใจ ซึ่งต้องมีการเน้นจุดเด่นหรือจุดสนใจให้เห็นชัดเจนกว่าส่วนย่อยที่เป็นจุดรองลงไป โดยคำนึงถึงขนาดที่ใหญ่กว่า รวมทั้งความเข้มของสีที่เมื่อมองดูภาพแล้ว ทำให้สะอาดตา ทั้งนี้ ตำแหน่งของจุดสนใจหรือจุดเด่นควรอยู่บริเวณศูนย์กลางของภาพ</p>
        <p><strong>ความกลมกลืนและความขัดแย้ง (Harmony and Contrast)</strong></p>
        <p>ความกลมกลืน หมายถึง การนำทัศนธาตุต่าง ๆ ที่ต้องการสร้างสรรค์มาจัด องค์ประกอบให้ประสานกลมกลืนสอดคล้องสัมพันธ์เข้ากันได้ความกลมกลืนมีหลายประเภท ไม่ว่าจะเป็นความกลมกลืนของเส้น รูปร่าง รูปทรง ลักษณะผิว สีน้ำหนักอ่อน-แก่และความ กลมกลืนของเนื้อหาสาระทั้งหมด</p>
        <p>ความขัดแย้ง หมายถึง ความผิดแผกแตกต่างออกไปจากกลุ่มหรือส่วนรวมในลักษณะ ที่ไม่เหมือนกัน ไม่ว่าเป็นรูปทรงหรือเนื้อหาก็ตาม</p>
        <p>การจัดองค์ประกอบศิลป์ บางครั้งความขัดแย้งกับความกลมกลืนก็มีความเกี่ยวข้องกัน เช่น ถ้าส่วนมากหรือทั้งหมดมีความกลมกลืนกัน อาจทำให้เกิดความรู้สึกซ้ำซาก ไม่น่าสนใจ ฉะนั้นจึงอาจออกแบบให้มีความแตกต่างหรือขัดแย้งกันบ้าง ช่วยดึงดูดทำให้ผลงานเด่น สะดุดตา</p>
        <p><strong>สัดส่วน (Proportion)</strong></p>
        <p>สัดส่วน หมายถึง การนำเอาส่วนประกอบต่าง ๆ มาจัดให้ได้สัดส่วนที่เหมาะสม ซึ่งแสดงความสัมพันธ์กันของจำนวน ความกว้าง ยาว ลึก น้ำหนัก ขนาดของรูปทรงต่าง ๆ สัดส่วนนับเป็นหลักสำคัญของการจัดภาพ ทำให้ชิ้ นงานนั้นมีความสมบูรณ์และสัมพันธ์ กลมกลืนกันอย่างงดงาม เช่น สัดส่วนของมนุษย์กับที่อยู่อาศัยเครื่องใช้สอยและเสื้อผ้า สัดส่วน ในทางศิลปะเป็นเรื่องราวของความรู้สึกทางสุนทรียภาพ การสมสัดส่วนนี้ หมายรวมไปถึง ความสัมพันธ์กันอย่างเหมาะสมกลมกลืนของสีแสง เงา และทัศนธาตุอื่น ๆ ด้วย</p>
        <p><a href="1.6.html"></a><a href="1.5.html"><img src="ซ้าย.png" alt="" width="89" height="78" align="right"/></a></p>
      <p></p></td>
    </tr>
  </tbody>
</table>
</body>
</html>
